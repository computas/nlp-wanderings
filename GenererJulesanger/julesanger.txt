
Bjelleklang

Bjelleklang, bjelleklang, over skog og hei.
Hør på bjellens muntre klang,
når Blakken drar i vei.
Følg oss ut! Følg oss ut! Over mo og myr
der hvor veien slynger seg
i skogens eventyr.

Kom nå og bli med til stallen skal du se
at Blakken blir så glad når vi skal dra av sted.
Så tar vi vognen frem og legger selen på
og Blakken vrinsker glad mot deg,
hu hei, hvor det skal gå!

Bjelleklang, bjelleklang…

Det klinger over veien en munter melodi
som fuglene i heien så lystig stemmer i.

Bjelleklang, bjelleklang....


Deilig er den himmel blå

Deilig er den himmel blå,
lyst det er å se derpå,
hvor de gylne stjerner blinker,
hvor de smiler, hvor de vinker
oss fra jorden opp til seg,
oss fra jorden opp til seg.

Det var midt i julenatt,
hver en stjerne glimtet matt.
Da med ett der ble å skue
en så klar på him'lens bue
som en liten stjernesol,
som en liten stjernesol.


Deilig er jorden

Deilig er jorden,
prektig er Guds himmel,
skjønn er sjelenes pilgrimsgang.
Gjennom de fagre
riker på jorden
går vi til paradis med sang!

Tider skal komme,
tider skal henrulle,
slekt skal følge slekters gang.
Aldri forstummer
tonen fra himlen
i sjelens glade pilgrimssang!

Englene sang den
først for markens hyrder,
skjønt fra sjel til sjel det lød:
Fred over jorden,
menneske, fryd deg,
oss er en evig frelser født!



Det kimer nå til julefest

Det kimer nå til julefest,
det kimer for den høye gjest,
som steg til lave hytter ned
med nyttårsgaver, fryd og fred.

Å, kom vær med til Davids by,
hvor engler synger under sky!
Å, la oss gå på marken ut,
hvor hyrder hører nytt fra Gud.

Kom, Jesus, vær vår hyttes gjest,
hold selv i oss din julefest!
Da skal med Davids-harpens klang
deg takke høyt vår julesang!



Det lyser i stille grender

Det lyser i stille grender
av tindrande ljos i kveld,
og tusende barnehender
mot himmelen ljosa held.

Og glade med song dei helsar
sin broder i himmelhall
som kom og vart heimsens Frelsar
som barn i ein vesal stall.

Der låg han med høy til pute
og gret på si ringe seng,
men englane song der ute
på Betlehems aude eng.

Der song dei for fyrste gongen
ved natt over Davids by
den evige himmelsongen,
som alltid er ung og ny.



Dompapens sang

Alle er så spente nå,
alle går og venter på
at jula skal komme i gang.
Alle løper rundt omkring
og ordner sine juleting, de venter
og venter på dompapens sang.

Først med dompapen på plass i juleneket
er det ingen som lurer lenger,
nå er det jul.
Selv ungene de stopper opp å leke.
De jubler mot neket,
det er endelig jul!

Tett i tett her sitter vi,
har det varmt og trivelig,
og alle som ser oss blir glad.
Spurvene kan prøve seg,
men de kommer ingen vei, for dompap
i neket vil ungene ha.

Først med dompapen på plass…



Du grønne, glitrende tre

Du grønne, glitrende tre, goddag!
Velkommen du som vi ser så gjerne,
med julelys og med norske flagg
og høyt i toppen den blanke stjerne!
Ja, den må skinne, for den skal minne
ja, den må skinne, for den skal minne
oss om vår Gud, oss om vår Gud.

Den første jul i et fremmed land,
sin store stjerne Vårherre tente.
Den skulle vise vår jord at han
den lille Jesus til verden sendte.
I stjerneglansen gikk engledansen,
i stjerneglansen gikk engledansen
om Betlehem, om Betlehem.




﻿En stjerne skinner i natt
Nå er den hellige time

Vi står i stjerneskinn

Og hører klokkene kime

Nå ringes julen inn


Englene synger høyt i kor

Synger om fred på vår jord

Verden var aldri helt forlatt

En stjerne skinner i natt



En nyfødt kjærlighet sover

Nå er Guds himmel nær

Vår lange vandring er over

Stjernen har stanset her



Se himlen ligger og hviler

På jordens gule strå

Vi står rundt krybben og smiler

For vi er fremme nå




Her kan vi drømme om den fred

Som vi skal eie engang

For dette barn har himlen med

Og jorden fylles med sang






Et barn er født i Betlehem

Et barn er født i Betlehem,
i Betlehem.
Nå gleder seg Jerusalem.
Halleluja, halleluja!

En fattig jomfru satt i lønn,
hun satt i lønn
og fødte himlens kongesønn.
Halleluja, halleluja!

Han lagdes i et krybberom,
et krybberom.
Guds engler sang med fryd derom.
Halleluja, halleluja!

Men okse der og asen sto,
og asen sto
og så den Gud og Herre god.
Halleluja, halleluja!

Av Saba kom de konger tre,
de konger tre;
gull, røkelse, myrra ofret de.
Halleluja, halleluja!

Nå all vår nød og sorg er bøtt,
vår sorg er bøtt,
oss er i dag en frelser født.
Halleluja, halleluja!

Guds kjære barn vi ble på ny,
vi ble på ny,
skal holde jul i himmelby.
Halleluja, halleluja!

På stjernetepper lyseblå,
de lyseblå,
skal glade vi til kirke gå.
Halleluja, halleluja!

Guds engler der oss lærer bratt,
oss lærer bratt,
å synge som de sang i natt.
Halleluja, halleluja!

Da bliver engler vi som de,
ja vi som de.
Guds milde åsyn skal vi se.
Halleluja, halleluja!

Lov, takk og pris i evighet,
i evighet,
den hellige trefoldighet.
Halleluja, halleluja!


Glade jul

Glade jul, hellige jul!
Engler daler ned i skjul,
Hit de flyver med paradisgrønt,
hvor de ser hva for Gud er skjønt,
 lønnlig iblant oss de går.

Julefryd, evige fryd!
hellig sang med himmelsk lyd!
Det er engler som hyrdene så
den gang Herren i krybben lå,
evig er englenes sang.

Fred på jord, fryd på jord!
Jesusbarnet iblant oss bor!
Engler synger om barnet så smukt,
han har himmeriks dør opplukt.
Salig er englenes sang.

Salig fred, himmelsk fred,
toner julenatt her ned.
Engler bringer til store og små
bud om ham som i krybben lå.
Fryd deg hver sjel han har frelst!


Hei hå, nå er det jul igjen!

Julen, julen, julen den er her,
julenek og grønne juletrær.
Sneen faller hvit og lett
og blinker lunt og lett, kokett.

Bjeller klinger over bygd og by,
nå er julefesten her på ny,
sang og spill i moroland,
der hører vi vel hjemme.

Hei hå, nå er det jul igjen
vi lager jule-gøy og går på ball igjen
Hei hå, bli med å syng min venn
for her er Per og Pål og julemenn
og nisser, troll og spillemenn

Hei tomtegubber, ta i ring
vi koker julegrøt og danser rundt omkring
Hei hå, det er vel ingenting
som kan la vær’ å være glad når det er jul!
Nå er det jul – igjen!


Her kommer dine arme små

Her kommer dine arme små,
O Jesus, i din stall å gå,
opplys enhver i sjel og sinn
å finne veien til deg inn.

Vi løper deg med sang imot
og kysser støvet for din for,
å salig stund, å søte natt
da du ble født, vår sjeleskatt!

Velkommen fra din himmelsal
til denne verdens tåredal
hvor man deg intet annet bød
enn stall og krybbe, kors og død!

Så skal det skje at vi engang
blant alle helgners frydesang
i himlens glade paradis
skal prise deg på englevis!

Her står vi nå i flokk og rad
om deg, vårt skjønne hjerteblad,
akk, hjelp, at vi og alle må
i himlen for din trone stå.



Hva skal vi gjøre juledagene?


Hva skal vi gjøre første dag jul,
hva skal vi gjøre den dagen?
Mia, blide Mia kunne du si oss det?
Se på gaver som nissen ville
vi skulle ha for vi var så snille.
Ja, det skal vi gjøre når det blir første dag jul.

Hva skal vi gjøre annen dag jul,
hva skal vi gjøre den dagen?
Kine, snille Kine, kunne du si oss det?
Gå til mormor og være fine
og spise nøtter med filipine.
Ja, det skal vi gjøre når det blir annen dag jul.

Hva skal vi gjøre tredje dag jul,
hva skal vi gjøre den dagen?
Mikkel, tøffe Mikkel, kunne du si oss det?
Prøve kjelker og ski i bakken
og komme hjem igjen med snø i nakken.
Ja, det skal vi gjøre når det blir tredje dag jul.

Hva skal vi gjøre fjerde dag jul,
hva skal vi gjøre den dagen?
Helene, søte Helene, kunne du si oss det?
Spise epler og gjette gåter
og ha det moro på alle måter.
Ja, det skal vi gjøre når det blir fjerde dag jul.

Hva skal vi gjøre femte dag jul,
hva skal vi gjøre den dagen?
Julie, varkre Julie, kunne du si oss det?
Komme julebukk til dem vi kjenner,
med skjegg og barter og svarte hender.
Ja, det skal vi gjøre når det blir femte dag jul.

Hva skal vi gjøre sjette dag jul,
hva skal vi gjøre den dagen?
Hedda og Telma, kunne dere si oss det?
Gå på festen og spise kake
der treet rekker omtrent til taket.
Ja, det skal vi gjøre når det blir sjette dag jul.


Jeg er så glad hver julekveld

Jeg er så glad hver julekveld
for da ble Jesus født,
da lyste stjernen som en sol
og engler sang så søtt.

Det lille barn i Betlehem,
han var en konge stor
som kom fra himlens høye slott
ned til vår arme jord.

Nå bor han høyt i himmerik,
han er Guds egen sønn,
men husker alltid på de små
og hører deres bønn.

Jeg er så glad hver julekveld,
da synger vi hans pris;
da åpner han for alle små
sitt søte paradis.

Da tenner moder alle lys
så ingen krok er mørk,
hun sier stjernen lyste så
i hele verdens ørk.

Hun sier at den lyser enn
og slokner aldri ut,
og hvis den skinner på min vei
da kommer jeg til Gud.

Hun sier at de engler små,
de synger og i dag
om fred og fryd på jorderik
og om Guds velbehag.

Å gid jeg kunne synge så,
da ble nok Jesus glad,
for jeg jo også ble Guds barn
en gang i dåpens bad.

Jeg holder av vår julekveld
og av den Herre Krist,
og at han elsker meg igjen
det vet jeg ganske visst.


Jeg gikk meg over sjø og land

Jeg gikk meg over sjø og land
Der møtte jeg en gammel mann
Han spurte så, han sagde så
Hvor hører du vel hjemme?
Jeg hører hjemme i trampeland
I trampeland, i trampeland
Og alle de som trampe kan
De hører hjemme i trampeland

...Hoppeland...
...Klappeland...
...Vinkeland...





Jeg så mamma kysse nissen, jeg

Jeg så mamma kysse nissen jeg.
Tenk om pappa hadde kommet inn!
Jeg skulle jukse litt,
hadde tenkt å ta en titt
på pakkene i skapet,
da jeg plutselig hørte skritt...


Og der sto han og kysset mamma'n min.
Og etterpå så sa hun: ”Du er fin,
og ingen ser at det er deg.”
Men de lurte ikke meg,
jeg så mamma kysse nissen jeg.


Julekveld i skogen

Det var julekveld i skogen. Fjernt fra verdens ståk og larm
lå en rødmalt liten stue, heller fattigslig og arm.
Der i stuen, som var dekket av den hvite julesnø
der lå gamlemor og gumlet på sitt siste stykke brød.

Gjennom sprukne, frosne ruter titter julestjerner inn
på de salte juletårer på den gamles gamle kinn.
Og ved gruen, der det ulmet i den siste tyriflis
satt han gamlefar og drømte om en fordums julegris.

Bare armod var å spore på de gamles julebord.
All den julemat de eide var en muggen fleskesvor
Og i taket glødet lampen som Myklerisk rubin
der den brente deres siste dråper juleparafin

Alt som hørtes denne julekveld av julelyd og låt
var de gamles såre julehulk samt julesukk og gråt
Over skogen ruget freden kun en dompap satt og svor
i et julenek som viste seg å være fra i fjor.

Da med ett av domme bjellers klang blir julefreden brutt
De blir dommere og dommere, men tier så til slutt.
Og på stien opp til stuen høres glade juletrinn.
Derpå dunker det på døren, det er noen som vil inn.

Men det var nok ikke julenissen, slik en skulle tro.
Der i døren full av juleøl og julestemning stod:
en person med pels, Amerika-koffert, briller og sigar,
samt en juleklump i halsen, mens han hvisket: Mor og far!

Det var eldste sønn i huset og familiens sorte får,
han som ingen hadde hørt ifra på fir'ogtyve år.
Men nå stod han der og julesang en julemelodi
mens han åpnet julekofferten med julegaver i.

Det var juletre med julelys og julegrøt med fett
og de gamle åt og koste seg og gråt en juleskvett
Og de før omtalte juletårer silte gang på gang
da de begge to fikk nye sett med tenner i presang.

Stillhet senket seg i stuen, brutt av julerap og -stønn
fra de juleglade gamle og den julesendte sønn.
Men da fram på julebordet sattes juledram og røyk
gjorde gamlemor et hallingkast så sengehalmen føyk.

Dog mens julenatten senker seg med trollskap og mystikk
over juleglede, julestas og juleromantikk
lar vi julesangen slutte, for de gamles julekveld
ble jo nettopp slik vi ventet: Det ble jul allikevel!



Julekveldsvisa

Nå har vi vaske golvet og vi har børi ved,
og vi har sett opp fuggelband og vi har pynte tre’.
Nå sett vi øss og hvile og puste på ei stund,
imens je rugge vogga, så bror din får en blund.

Dra krakken bortått glaset, så sett vi øss og ser,
og prøve finne leia der julestjerna er,
den blankeste ta alle, hu er så klar og stor
- du ser a over taket der a Jordmor-Matja bor.

Hu er så snill den stjerna, hu blonke’, kan du sjå?
- og nå ska je fortælja og du ska høre på
Den fyste gong hu skinte så laga hu ei bru
imilla seg og himmel’n og ei krubbe og ei ku.

I krubba låg en liten gutt så fresk og rein og go,
og mor hass dreiv og stelte’n og far hass sto og lo,
og gjetergutta der omkring dom kute tel og frå
og bar med seg små lam-onger som gutten skulle få.

Og tel og med tre vise menn – dom rei i flere da’r
og ingen visste vegen og itte ’hen det bar,
men stjerna sto og blonke på himmelhvelven blå
så ingen ta dom gikk bort seg og alle tre fekk sjå.

Ja, det var fyste gongen som julestjerna brann,
men sea har a brønni i alle verdens land,
og såmmå å som hende er stjerna like stor
- du ser a over taket der a Jordmor-Matja bor.



Julenissen kommer i kveld

Vær flittig og snill,
og ikke vær slem.
Når det blir mørkt
må du skynde deg hjem.
Julenissen kommer i kveld.

Da finner han ut
hvor han skal dra,
hvem som skal få
det de gjerne vil ha.
Julenissen kommer i kveld.

Han vet om alle slemme
og ingen lurer han.
Han vet om du er riktig snill
så vær snill så godt du kan.
Om alle kan si
at du har vært grei,
tror jeg nok sikkert
han kommer til deg.
Julenissen kommer i kveld.
Julenissen kommer i kveld.


Mary’s boychild

Long time ago in Bethlehem,
So the Holy Bible say,
Mary’s boychild, Jesus Christ,
Was born on Christmas Day.

Hark now hear the angels sing,
A new King born today,
And man will live for evermore,
Because of Christmas Day,

Trumpets sound and angels sing,
Listen to what they say,
That man will live for evermore,
Because of Christmas Day. Hark…

Now Joseph and his wife Mary,
Come to Bethlehem that night,
Them find no place to born sweet child,
Not a single room was in sight. Hark…

By and by they find a little nook,
In a stable all forlorn,
And in a Manger cold and dark,
Mary’s little Boy was born. Hark…


Musevisa


Når nettene blir lange og kulda setter inn,
så sier vesle musemor til ungeflokken sin:
Hvis ingen går i fella, men passer seg for den,
skal alle sammen snart få feire jul igjen!

Heisan og hoppsan og fallerallera!
Om julekvelden da skal alle sammen være gla’!
Heisan og hopsan og fallerallera!
Om julekvelden da skal alle sammen være gla’!

Ja musemor er flittig, hun tar et stykke kull,
og sverter tak og vegger i sitt lille musehull,
mens barna feier golvet og danser som en vind,
og soper borti krokene med halen sin. Heisan...

Omsider kommer kvelden som alle venter på,
og musefar han trekker fram en støvel uten tå,
den pynter de med spindelvev og småspiker og sånn,
så putter de en flaskekork i hempa på'n. Heisan...

Og musefaren sier, nå skal vi danne ring,
la støvlen stå i midten, så går vi rundt omkring.
Vi gir hverandre halen som vi kan leie i,
og en og to og tre, og så begynner vi! Heisan...

Og julematen deres, det er ei lita nøtt,
og så et stykke dropspapir for dem som liker søtt.
Og musemor har stillet opp en fleskebit på skrå,
og den får allesammen lov å lukte på. Heisan...

Ja musebestemora er også kommet inn,
nå sitter hun og koser seg i gyngestolen sin.
Det æ'kke ornt’li gyngestol, d'er no' som alle vet,
hun sitter der og gynger på en stor potet. Heisan...

Så hopper de, så danser de, så traller de en stund
til musefaren sier: "Det er best vi tar en blund."
Og ungene de legger seg, mens pappa holder vakt,
men selv i søvne traller de i hopsatakt: Heisan...

Og bestemora gjesper, og sier slik som så:
"D'er morosamt med jula for dessa som er små,
hvis ingen går i fella, men passer seg for den,
skal alle sammen snart få feire jul igjen!” Heisan..."




Nå tennes tusen julelys

Nå tennes tusen julelys,
det stråler rundt vår jord.
Og himlens stjerner blinker ned
til liten og til stor.

Og over land og by i kveld
går julens glade bud.
Om han som fødtes i en stall.
Vår Frelser og vår Gud.

Du stjerne over Betlehem,
send dine stråler ned.
Og minn oss om at julens bud
er kjærlighet og fred.

Til hvert et fattig hjerte send
et lysstreif ifra sky.
Så finner det den rette vei,
og det blir jul på ny.


O jul med din glede

O jul med din glede og barnlige lyst,
vi ønsker deg alle velkommen.
Vi hilser deg alle med jublende røst
titusene ganger velkommen!

Vi klapper i hendene,
vi synger og vi ler,
så glad er vi, så glad er vi.
Vi svinger oss i kretsen
og neier, og bukker.

I østerlands vise, I tre stjernemenn,
vi vet jo hvorhen I vil drage;
for vi ville også så gjerne derhen
og eder på reisen ledsage.

Vi klapper i hendene...

Så rekker jeg deg nå med glede min hånd,
kom skynd deg og gi meg den andre.
Så knytter vi kjærlighets hellige bånd
og lover å elske hverandre.

Vi klapper i hendene...


På låven sitter nissen

På låven sitter nissen med sin julegrøt,
så god og søt, så god og søt.
Han nikker og han smiler og han er så glad,
for julegrøten vil han gjerne ha.
Men rundt omkring står alle de små rotter,
og de skotter, og de skotter.
De vil så gjerne ha litt julegodter,
og de danser, danser rundt i ring.

Men nissen, se han truer med sin store skje:
"Nei, bare se og kom av sted,
for julegrøten min den vil jeg ha i fred,
og ingen, ingen vil jeg dele med."
Men rottene de hopper, og de danser,
og de svinser, og de svanser,
og de klorer etter grøten, og de danser,
og de står om nissen tett i ring.

Men nissefar, han er en liten hissigpropp,
og med sin kropp han gjør et hopp.
"Jeg henter katten hvis dere ikke holder opp!
Når katten kommer, skal det nok bli stopp."
Da løper alle rottene så bange,
ja, så bange, ja, så bange,
og de svinser, og de svanser noen gange,
og i en, to, tre så er de vekk.


Ring, ring, ring

Endelig er julen her, barnas store fest.
Juletre og tente lys – å, så fint det er!

Ring, ring, ring,
ring, alle klokker, ring!
Ring og be store og små
til julens glade fest!

Endelig er julen her, gode gavers fest.
Du og jeg kan hjelpe til – gjøre noen glad.

Ring, ring, ring…

Endelig er julen her, himlens store fest.
Jesus vil vi hylle nå – han er hedersgjest.

Ring, ring, ring…





Rudolf er rød på nesen

Rudolf er rød på nesen
og når det er vind og sno,
Blir han så kald på nesen
så den lyser som en glo.
Reinsflokken ertet Rudolf,
sa han var et snodig dyr.
"Hold deg på avstand, Rudolf,
husk at dette kan ta fyr!"

Men en vakker julekveld
kom nissefar og sa:
"Rudolf du er rein for to,
for nesen din den lyser jo!"

Og fra den dagen Rudolf
julenissens slede drar.
Rudolf er rød på nesen,
viser vei for nissefar,
viser vei for nissefar.


Santa Lucia

Svart senker natten seg
i stall og stuer
Solen har gått sin vei
skyggene truer
:/ Inn i vårt mørke hus
stiger med tente lys
Sancta Lucia, Sancta Lucia :/

Natten er mørk og stum
Med ett det suser
i alle tyste rom
som vinger bruser
:/ Se på vår terskel står
hvitkledd med lys i hår
Sancta Lucia, Sancta Lucia :/

"Mørket skal flykte snart
fra jordens daler"
Slik hun et underfullt
ord til oss taler
:/ Dagen skal atter gry,
stige av røde sky -
Sancta Lucia, Sancta Lucia :/


Så går vi rundt

Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en mandag morgen.
Så gjør vi så når vi vasker vårt tøy, vasker vårt tøy, vasker vårt tøy.
Så gjør vi så når vi vasker vårt tøy tidlig en mandag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en tirsdag morgen.
Så gjør vi så når vi skyller vårt tøy, skyller vårt tøy, skyller vårt tøy.
Så gjør vi så når vi skyller vårt tøy tidlig en tirsdag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en onsdag morgen.
Så gjør vi så når vi henger opp vårt tøy, henger opp vårt tøy, henger opp vårt tøy.
Så gjør vi så når vi henger opp vårt tøy tidlig en onsdag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en torsdag morgen.
Så gjør vi så når vi ruller vårt tøy, ruller vårt tøy, ruller vårt tøy.
Så gjør vi så når vi ruller vårt tøy tidlig en torsdag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en fredag morgen
Så gjør vi så når vi stryker vårt tøy, stryker vårt tøy, stryker vårt tøy.
Så gjør vi så når vi stryker vårt tøy tidlig en fredag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en lørdag morgen.
Så gjør vi så når vi skurer vårt gulv, skurer vårt gulv, skurer vårt gulv.
Så gjør vi så når vi skurer vårt gulv tidlig en lørdag morgen.


Så går vi rundt om en enebærbusk, enebærbusk, enebærbusk.
Så går vi rundt om en enebærbusk tidlig en søndag morgen
Så gjør vi så når til kirken vi går, kirken vi går, kirken vi går.
Så gjør vi så når til kirken vi går tidlig en søndag morgen.
Så gjør vi så når hjem igjen vi går, hjem igjen vi går, hjem igjen vi går.
Så gjør vi så når hjem igjen vi går tidlig en søndag morgen.





Tenn et lys

Tenn et lys, løft det opp
som et bål på fjellets topp.
Tenn et lys, syng om fred.
Syng om håp og kjærlighet.

Vi er barn av samme jord,
du er min søster, du er min bror.
Vi er barn av samme jord,
du er min søster, du er min bror.

Tenn et lys for vår jord.
Overalt fins det en bror.
Mange lys viser vei.
Syng om fred, kom bli med meg!

Vi er barn av...

Se ditt lys skinner nå,
viser vei dit vi skal gå.
Tenn et lys, våg å tro
det blir fred på denne jord!

Vi er barn av...




Tenn lys

Tenn lys!
Et lys skal brenne
for denne lille jord,
den blanke himmelstjerne
der vi og alle bor.
Må alle dele håpet
så gode ting kan skje.
Må jord og himmel møtes.
Et lys er tent for det.

Tenn lys!
To lys skal skinne
for kjærlighet og tro,
for dem som viser omsorg
og alltid bygger bro.
Må fanger få sin frihet
og flyktninger et hjem,
tenn lys for dem som gråter
og dem som trøster dem.

Tenn lys!
Tre lys skal flamme
for alle som må slåss
for rettferd og for frihet.
De trenger hjelp fra oss.
Må ingen miste motet
før alle folk er ett.
Tenn lys for dem som kjemper
for frihet og for rett.

Tenn lys!
Nå stråler alle
de fire lys for ham
som elsker alt som lever,
hver løve og hvert lam.
Tenn lys for himmelkongen
som gjeterflokken så.
Nå møtes jord og himmel
i barnet, lagt på strå.


Vi tenner våre lykter

Sneen daler lett og fin
og strøk blidt mot ruten min
i morges da jeg drømte på min pute.

Vi tok skjerf og votter på,
hastet veldig med å gå
snart var det tusen barnespor der ute.

Og vi tenner våre lykter når det mørkner,
og når alle lyder pakkes inn i vatt.
Ja, vi tenner våre lykter når det mørkner.
Kanskje lyser de til kvelden si'r: "Go' natt!"

Først så trakk vi kjelken opp
på en diger bakketopp
så suste vi avsted langt utpå jordet.

Og så bar det opp igjen,
snart var vi på topp igjen.
Så lo vi mens vi akte, små og store.

Og vi tenner våre lykter når det mørkner,
og når alle lyder pakkes inn i vatt.
Ja, vi tenner våre lykter når det mørkner.
Kanskje lyser de til kvelden si'r: "Go' natt!"

Vi har bygget oss et slott
som vi syns ble stort og flott
med prinser og med snedronning så vakker.

Vinterdagen tar farvel,
vi må hjem nå er det kveld.
Vi ser på himlen at det lir og lakker.

Og vi tenner våre lykter når det mørkner,
og når alle lyder pakkes inn i vatt.
Ja, vi tenner våre lykter når det mørkner.
Kanskje lyser de til kvelden si'r: "Go' natt!"


Det skjedde i de dager at det gikk ut befaling fra keiser Augustus om at hele verden skulle innskrives i manntall. Denne første innskrivning ble holdt mens Kvirinius var landshøvding i Syria. Og alle drog av sted for å la seg innskrive, hver til sin by. Josef drog da fra byen Nasaret i Galilea opp til Judea, til Davids by Betlehem, siden han var av Davids hus og ætt, for å la seg innskrive sammen med Maria, sin trolovede, som ventet barn. Og mens de var der, kom tiden da hun skulle føde, og hun fødte sin sønn, den førstefødte, svøpte ham og la ham i en krybbe. For det var ikke plass til dem i herberget.

Det var noen gjetere der i nærheten som var ute og holdt nattevakt over sauene sine. Med et stod en Herrens engel foran dem, og Herrens herlighet lyste om dem. De ble meget forferdet. Men engelen sa til dem: "Frykt ikke! Jeg kommer til dere med bud om en stor glede, en glede for hele folket: I dag er det født dere en frelser i Davids by; han er Kristus, Herren. Og dette skal dere ha til tegn: Dere skal finne et barn som er svøpt og ligger i en krybbe." Med ett var engelen omgitt av en himmelsk hærskare, som lovpriste Gud og sang:

"Ære være Gud i det høyeste og fred på jorden blant mennesker som har Guds velbehag."

Da englene hadde forlatt dem og vendt tilbake til himmelen, sa gjeterne til hverandre: "La oss gå inn til Betlehem for å se dette som har hendt, og som Herren har kunngjort oss." Og de skyndte seg av sted og fant Maria og Josef og det lille barnet som lå i krybben. Da de fikk se ham, fortalte de alt som var blitt sagt dem om dette barnet. Alle som hørte på, undret seg over det gjeterne fortalte. Men Maria gjemte alt dette i sitt hjerte og grunnet på det. Gjeterne drog tilbake, mens de priste og lovet Gud for det de hadde hørt og sett; alt var slik som det var blitt sagt dem.
